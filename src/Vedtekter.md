I've included the bylaws in Norwegian below. If someone has time to
translate them to english as well, it would be appreciated.

------------------------------------------------------------------------

Vedtekter for Hackeriet
=======================

§ 1 Foreningens navn

Foreningens navn er Hackeriet og den ble stiftet 2009\\-12\\-17.

§ 2 Foretakets tilholdssted

Foretaket har sitt tilholdssted i Oslo kommune.

§ 3 Formål

Forenings formål er å:

Tilby et fysisk sted som medlemmer og andre inviterte kan bruke for å
leke med teknologi, skape, lære og samarbeide.\
Være en partipolitisk uavhengig og teknologinøytral organisasjon som
fremmer kreativitet og åpenhetskultur.\
Være en egalitær organisasjon der avgjørelser tas av de som er villige
til å gjøre jobben.\
Være en ideell organisasjon. Eventuelt overskudd skal reinvesteres etter
foreningens formål.\
§ 4 Juridisk person

Foreningen er en frittstående juridisk person med upersonlig og
begrenset ansvar for gjeld.

§ 5 Medlemmer

Alle som støtter foreningens formål og betaler medlemskontigent kan være
medlem.

§ 6 Stemmerett og valgbarhet

Alle medlemmer har stemmerett. Alle er valgbare til tillitsverv i
foreningen.

§ 7 Kontingent

Kontingenten fastsettes av årsmøtet.

§ 8 Tillitsvalgtes godtgjørelse

Tillitsvalgte skal ikke motta honorar for sine verv utover refusjon for
faktiske, dokumenterte utgifter. Tapt arbeidsfortjeneste regnes ikke som
utgift.

§ 9 Årsmøte

Årsmøtet, som holdes hvert år i april måned, er foreningens høyeste
myndighet.

Årsmøtet innkalles av styret med minst 1 måneds varsel, direkte til
medlemmene og eventuelt ved kunngjøring i andre media. Forslag som skal
behandles på årsmøtet skal være sendt til styret senest 2 uker før
årsmøtet. Fullstendig saksliste må være tilgjengelig for medlemmene
senest 1 uke før årsmøtet.

Alle medlemmer har adgang til årsmøtet. Årsmøtet kan invitere andre
personer og/eller media til å være til stede.

Årsmøtet er vedtaksført med det antall stemmeberettigede medlemmer som
møter. Ingen har mer enn én stemme, og stemmegivning kan ikke skje ved
fullmakt.

På årsmøtet kan ikke behandles forslag om vedtektsendring som ikke er
oppført på sakslisten senest 1 uke før årsmøtet. Andre saker kan
behandles og avgjøres når 2/3 av de fremmøtte krever det. Slik
beslutning kan bare tas i forbindelse med godkjenning av sakslisten.

Årsmøtet ledes av valgt ordstyrer. Ordstyreren behøver ikke å være
medlem av foreningen.

§ 10 Stemmegivning på årsmøtet

Med mindre annet er bestemt skal et vedtak for å være gyldig være
truffet med alminnelig flertall av de avgitte stemmene. Blanke stemmer
skal ikke anses som avgitt, men skal protokollføres i årsmøtets referat.

Når det ved valg skal velges flere ved en avstemming, må alle for å
anses valgt ha mer enn halvparten av de avgitte stemmene. Dette gjelder
ikke ved valg av vararepresentanter. Hvis ikke tilstrekkelig mange
kandidater har oppnådd dette i første omgang, anses de valgt som har
fått mer enn halvparten av stemmene. Det foretas så bundet omvalg mellom
de øvrige kandidatene, og etter denne avstemmingen anses de valgt som
har fått flest stemmer. Er det ved omvalg stemmelikhet, avgjøres valget
av ordstyreren.

§ 11 Årsmøtets oppgaver

Årsmøtet skal:

Behandle styrets årsmelding

Behandle foreningens regnskap

Behandle innkomne forslag

Fastsette kontingent

Vedta foreningens budsjett

Velge:

a\) Styrets leder

b\) Styremedlemmer

c\) evt. Revisor og dennes stedfortreder

§ 12 Ekstraordinære årsmøter

Ekstraordinære årsmøter holdes når styret bestemmer det, når minst en
tidel av de stemmeberettigede medlemmene krever det, eller når revisor
krever det.

Det innkalles på samme måte som for ordinære årsmøter, med minst 14
dagers varsel.

Ekstraordinært årsmøte kan bare behandle og ta avgjørelse i de sakene
som er kunngjort i innkallingen.

§ 13 Styret

Foreningen ledes av et styre på mellom 4 og 6 medlemmer. Styret er
høyeste myndighet mellom årsmøtene.

Styret skal:

Iverksette årsmøtets bestemmelser.

Oppnevne etter behov komiteer/utvalg/personer for spesielle oppgaver og
utarbeide instruks for disse.

Administrere og føre nødvendig kontroll med foreningens økonomi i
henhold til de til enhver tid gjeldende instrukser og bestemmelser.

Representere foreningen utad.

Enten 3 styremedlemmer i fellesskap, eller styreleder og 1 styremedlem i
fellesskap, har prokura og signaturrett for foreningen.

Foreningen skal informeres skriftlig minimum 2 dager før prokura eller
signaturrett benyttes.

Styret skal holde møte når et flertall av styremedlemmene forlanger det.

Styret er vedtaksført når et flertall av styrets medlemmer er til stede.
Vedtak fattes med flertall av de avgitte stemmene. Ved stemmelikhet
teller møtelederens stemme dobbelt.

§ 14 Vedtektsendring

Endringer i disse vedtekter kan bare foretas på ordinært eller
ekstraordinært årsmøte etter å ha vært på sakslisten, og det kreves 2/3
flertall av de avgitte stemmene.

§ 15 Oppløsning

Oppløsning av foreningen kan bare behandles på ordinært årsmøte. Blir
oppløsning vedtatt med minst 2/3 flertall, innkalles ekstraordinært
årsmøte minst 3 måneder senere der oppløsningen iverksettes etter et
bekreftende avstemming med 2/3 flertall.

Sammenslutning med andre foreninger anses ikke som oppløsning. Vedtak om
sammenslutning og nødvendige vedtektsendringer i tilknytning til dette
treffes i samsvar med bestemmelsene om vedtektsendring, jfr. §14 15.
